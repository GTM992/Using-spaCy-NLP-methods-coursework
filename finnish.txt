Helsingin Pitäjänmäessä toimistoaan pitävän ENCEn kasvusuunnitelmat ovat jonkin verran kärsineet koronasta. Vuoden 2021 osalta liikevaihto nousi kuitenkin taas yli kahden miljoonan euron, kertoo toimitusjohtaja Mika Kuusisto IS:lle. Tulos jäi myös plussan puolelle.
– Tosin investoimme edelleen aggressiivisesti kasvuun, emmekä optimoi tulosta. Haluamme jatkaa loppuvuoden hyvää vauhtia, ja tavoittelemme merkittävää liikevaihdon kasvua 2022. Suunnitelmissa on myös lisärekrytoinnit toimistolla erityisesti sisällöntuotannon tehtävissä, Kuusisto avaa odotuksia ensi vuodelle. 